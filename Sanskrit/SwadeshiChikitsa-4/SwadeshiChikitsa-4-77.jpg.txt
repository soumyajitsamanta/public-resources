के लिए प्रतिदिन एकाथ घंटे का समय व्यायाम के लिए अवश्य दिया जाना
चाहिए। योगासन-व्यायाम की किसी अच्छी पुस्तक से इस विषय में जानकारी
ली जा सकती है। बेहतर है कि किसी योगासन-व्यायाम केन्द्र या विशेषज्ञ व्यक्ति
से उचित विधि से प्रशिक्षण लेने के बाद ही इसे दिनचर्या में शामिल किया जाय।

अन्त में, स्वास्थ्य और सौन्दर्य की दृष्टि से ब्रह्मचर्य पालन पर भी
किंचित संकेत कर देना आवश्यक है। वैसे बह्मचर्य के व्यापक अर्थों में आहार,
निद्रा, व्यायाम जैसी चीज़ें भी शामिल हैं; परन्तु यहाँ ब्रह्मचर्य का उल्लेख वीर्य-रक्षा
के विशेष अर्थ में किया जा रहा है। विवाहित लोगों के लिए सिर्फ इतना संकेत
पर्याप्त है कि अगर उल्हें स्वास्थ्य और सौन्दर्य को बरकरार रखना है तो वे
स्त्री-संसर्ग के मामले में ऋतुगामी बनें, अर्थात्‌ अति करने से बचें और संयम से
काम लें। सांस्कृतिक मूल्यों के अनुसार जो ऋतुगामी है वह समझिए कि ब्रह्मचारी
ही है। अविवाहित युवाओं के लिए तो खैर हर प्रकार से ब्रह्मचर्य पालन अनिवार्य
है। भारतीय संस्कृति में यदि 25 वर्ष की आयु तक ब्रह्मचर्यपूर्वक विद्या प्राप्ति
का संदेश दिया गया है तो इसका वास्तव में बहुत व्यापक उद्देश्य है। जिसने
युवावस्था में ब्रह्मचर्य का मन, वचन, कर्म से समुचित पालन किया , उसका पूरा
जीवन ही सौन्दर्यता से परिपूर्ण, आनन्दमय और तेजस्वी हो जाता है। महापुरुषों
के जीवन-चरित्र पढ़ने से इसके ढेरों प्रमाण मिल जाते हैं। आज अगर
उपभोक्तावादी संस्कृति के प्रवाह के चलते ब्रह्मचर्य विनाश की परिस्थितियाँ
दिख रही हैं तो यह हम सबके लिए ही चिन्ता का विषय होना चाहिए। यहाँ पृष्ठ
सीमा के नाते ब्रह्मचर्य पालन की विस्तार से चर्चा न करके सिर्फ कुछ सांकेतिक
बातें ही कही गई हैं। वैसे जिनको ब्रह्मचर्य पालन का वैज्ञानिक तरीके से महत्त्व
जानना हो, उउ्ें डॉ. सत्यव्रत सिद्धान्तालंकार लिखित 'ब्रह्मचर्य-संदेश' नामक
पुस्तक एक बार अवश्य पढ़नी चाहिए।

इतनी चर्चा के बाद यह समझ में आ जाना चाहिए कि सौन्दर्य के लिए.
स्वास्थ्य-रक्षा कितनी जरूरी है। यह बात जुरूर है कि यहाँ आहार, निद्रा, व्यायाम
आदि के बारे में विस्तृत जानकारी नहीं दी जा रही है। ऐसा इसलिए है कि
स्वास्थ्य-रक्षा के विविध पहलुओं पर लेखक की “स्वदेशी चिकित्सा' नामक
पुस्तक में पर्याप्त चर्चा की गई है। कुल मिलाकर उपरोक्त सभी बातों का संक्षेप
में यही उद्देश्य है कि इस पुस्तक में सुझाए गए सौन्दर्यवर्धक उपायों को आजमाते
हुए स्वास्थ्य-रक्षा के लिए आहार-विहार भी पर अवश्य ध्यान देना चाहिए।

(झबंबर्भकबुल्खे 7 2 पक पल
