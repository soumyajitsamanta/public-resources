इसलिये यहां पर हम उल्हें विस्तार से नहीं दे रहे हैं। स्वदेशी चिकित्सा की इस
श्रृंखला में भाग-4 और 5 में इस बारे में विस्तार से बताया गया है। इसलिये इंस
किताब में केवल घरेलू नुस्खे के बारे में ही दिया जा रहा है।

आयुर्वेद के अनुसार हमारा शरीर पंच तत्व से बना है। पृथ्वी, जल,
अग्नि, बायु और आकाश। इन तत्वों में आपस में एक निश्चित अनुपातिक
संबंध है। यदि किसी भी तरह यह अनुपात बिगड़ता है तो शरीर में रोग पैदा होते
हैं। इसके अलावा पांच इंद्रियां आँख, कान, नाक, जीभ तथा। पांच कर्मेंद्रियां
हाथ, पैर, मुख, गुदा और लिंग हैं। भारतीय दर्शन के हिसाब से स्वस्थ जीवन के
लिये यह आवश्यक है कि हम धर्म, अर्थ, काम और मोक्ष के नियमों से जीवन
जीयें। लेकिन हमारा आज का जीवन इन सबसे कहीं बहुत दूर है। हमारे खाने
पीने के नियम-संयम, सोने-उठने के नियम संयम, आपस में व्यवहार के नियम
संयम, हमारे धर्म में कहे गये सिद्धांतों से काफी अलग हैं। आयुर्वेद के हिसाब से
यह अनियमितता स्वास्थ्य के नियमों के प्रतिकुल है। और यही अनियमितता हमें
बीमार बनाती है।

आज की जीवन शैली में हम देख रहे हैं कि बीमारियों का इलाज
कराना दिनों-दिन मँहणा होता जा रहा है। इसलिये घरेलू नुस्खों की उपयोगिता
अधिक महसूस होती है। दुसरा एक और बड़ा कारण यह है कि आज के
ज्ञान-विज्ञान में हम ना तो बीमारी के बारे में जानते हैं, और ना ही हमें दी जा रही
दवाईयों और इलाज की प्रक्रिया के बारे में जानते हैं। इसलिये अधिकांश डॉक्टर
रोगीयों को अनावश्यक रूप से ठगते रहते हैं। आखिर यह कैसे संभव होता है कि
कोई भी डॉक्टर हॉस्पिटल खोलें और दो-तीन वर्षों में ही हॉस्पिटल बहु मंजिला
बन जाये इसके अतरिकत अच्छे, डॉक्टर तो मुठ्ठी भर ही हैं। इसलिये भी घरेलू
नुस्खों और घरेलु चिकित्सा को सिखाने की आवश्यकता महसूस होती है।

घरेलू नुस्खे हजारों वर्ष पुराने हैं और समय के पैमाने पर परखे हुवे हैं।
छोटी-छोटी बीमारियों को दूर करने के लिये जड़ी-बुटियों , जल, पेड़ की पत्तियों,
पेड की छालों, फलों, आदि सब का प्रयोग होता रहा है यह विज्ञान हमारे पुरखों
ने अपने अनुभव व ज्ञान से विकसित किया है। अधिकांश नुस्खे इतने उपयोगी
सरल हैं कि पीढ़ी दर पीढ़ी वे अनायास ही आगे बढते जाते हैं और हमारे जीवन
में उपयोगी सिद्ध होते जाते हैं। घरेलू चिकित्सा स्वदेशी के सिद्धांत के सबसे
'करीब है क्योंकि हमारे ऋषियों ने माना है कि जो प्राणी जहाँ का रहने वाला है
उसके लिये वहाँ.की औषधि ही उपयोगी है। अर्थात्‌ हमारे वन और जंगलों म.पैदा

 
